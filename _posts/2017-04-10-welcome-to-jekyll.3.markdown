---
layout: post
title:  "Welcome to Jekyll!"
date:   2017-04-10 02:14:49 +0430
pdate: 1396-24-04
categories: jekyll update blog
count: 24
author: محمودی
---

<p>تا حالا اسم اِسلَک slack را شنیدین؟ یا ازش استفاده کردین؟ یک سرویس آنلاین که ارتباط گروهی سریع و روان را تضمین می کند
  و پروسه طولانی ارتباط و هماهنگی های ایمیلی و تلفنی گروه را به کلی از دور خارج می کند. محیط Slack به صورتی طراحی شده
  که محیط یکپارچه آن باعث حواس پرتی نشود، به همین دلیل این برنامه میتواند به عنوان ابزار مدیریت پروژه برای افراد بسیاری
  مورد استفاده قرار گیرد. در ادامه خواهید دید که چطور میتوان از slack مانند یک دستیار شخصی آنلاین با تاثیر بسیار مثبت
  استفاده کرد.</p>
<p><b>آیا slack با کار شما سازگار است؟</b> استفاده از slack برای مدیریت پروژه بسیار عالیست. تیم های دونفره و تیم های کوچک
  به راحتی میتوانند از آن استفاده کنند. با کمی سازماندهی هوشمندانه می توان در تیم های بزرگتر هم به خوبی از این ابزار
  استفاده کرد. اگر تیمی بسیار بزرگ یا پروژه ای پیچیده ای دارید بهتر است از ابزار دیگری استفاده کنید. ثبت نام در اسلک
  بسیار ساده است و فقط چند مرحله بسیار ساده را باید انجام بدید.</p>
<p><b>برای استفاده بهتر چند کانال درست کنید</b>کانال ها به سادگی اطلاعات و پیغام های موجود آن را برای همه اعضای تیم دسترس
  پذیر میکند. می توانید در هر کانال اعضای تیم مسئول هر بخش را وارد کنید تا باهم در ارتباط باشند. البته اگر به تنهایی
  از slack استفاده میکنید این پیغام ها یادداشتهایی برای خودتان است. برای پروژه های شخصی کانال هایی جداگانه بسازید، بنابراین
  اطلاعات مربوط به هر کدام از آنها مرتب می شود. مانند کانالی برای یادداشت کردن ایده های جدید، ارتباط با مشتریان، تبادل
  نظر و توسعه پروژه استفاده کرد. شما میتوانید هر تعداد که میخواهید کانال درست کنید. برای راحت تر کنترل کردن آنها بهتر
  است به اندازه کافی کانال داشته باشید که پروژه اصلی تان جدا باشد. مثلا عکس پایین کانال هایی است که برای حساب کاربری
  در slack درست شده.</p>
<p><b>یاد داشت برداری سریع</b> برای یاد داشت برداری به صورت مستقیم به Slackbot پیغام بفرستید. ربات داخلی slack صفحه ای
  خالی برای یادداشت برداری در اختیار شما قرار میدهد. هر چیزی که در این چرکنویس یادداشت کنید، فقط توسط شما قابل مشاهده
  خواهید بود. این مورد زمانی پرکاربردتر خواهد بود که از slack به صورت تیمی استفاده می کنید و می خواهید بدون اینکه تب
  جدایی باز کنید برای خود یادداشت برداری کنید.</p>
<p><b>اتصال یکپارچه به سرویس های دیگر</b> اتصال یکپارچه به ابزارها و اپلیکیشن های دیگر یکی از بهترین ویژگی های Slack است.
  این ویژگی میتواند دیتای مورد نیاز شما را از ابزارهای دیگر وارد slack کند. تویتر، دراپ باکس، میل چیمپ و گوگل درایو فقط
  تعدادی از ابزارهای مشهور است که میتوان به slack متصل کرد. با اتصال Trello میتوانید to-do لیست خود را با اعضای تیمتان
  در slack به اشتراک بگذارید. با یک نگاه به بخش Integrations در منوی اسلک می توانید بیش از ۱۰۰ سرویس و اپلیکیشن مختلف
  را ببینید که می توانید آنها را به کانال های خود اضافه کنید تا اطلاع لحظه ای آنها را در کانال های خود دریافت کنید</p>
